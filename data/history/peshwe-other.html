<!DOCTYPE html><html lang="en"><head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>इतिहास</title>
    <link href="https://cdn.jsdelivr.net/npm/normalize.css@8.0.1/normalize.min.css" rel="stylesheet">
    <link rel="stylesheet" href="/pages/css/site.css">
    <link rel="stylesheet" href="/pages/css/menu.css">
  </head>
  <body class="">
    <header>
      <div id="btn-menu-toggle">
        <span class="hberger"></span><span class="hberger"></span><span class="hberger"></span>
      </div>
      <h2 class="site-header">इतिहास</h2>
    </header>

    <div id="body-overlay"></div>
    <main>
      <nav class="real-menu" role="navigation"></nav>
      <section class="main-section"><h2>पेशवे इतर</h2>
<p>रघुनाथराव प्रथम (बाजीराव प्रथम यांचे पुत्र)</p>
<p>रघुनाथराव प्रथम नोव्हेंबर सन १७५० मध्ये उत्तरेकडे गेले होते. पुढें २० डिसेंबर, सन १७५२ ते जून सन १७५३ पर्यंत गुजराथमधील गोहदच्या स्वारीवर गेले होते.</p>
<p>उत्तर हिंदुस्थानातील पहिल्या स्वारीवर ३० ऑगस्ट, सन १७५३ ते ऑक्टोबर सन १७५५ च्या दरम्यान गेले होते.</p>
<p>जाटांविरुद्ध सन १७५४ च्या युद्धात त्यांनी कुंभेरीच्या किल्ल्याला वेढा घातला. विजय दृष्टिपथात आला, तोच जाटांशी तह केला. उत्तरेकडील दुसऱ्या स्वारीत यांनी गाजवलेले शौर्य केवळ अतुलनीय होते. या स्वारीवर रघुनाथराव नोव्हेंबर, सन १७५६ ते ऑक्टोबर, सन १७५८ च्या दरम्यान गेले होते. याच स्वारीत जानेवारी सन १७५८ मध्ये कुंजपुरा जिंकले.
लाहोर, अटक काबीज करून हिंदुस्थानची पश्चिम सरहद्द निर्वेध केली. अहमदशाह अब्दालीच्या फौजांना हिंदुस्थानाबाहेर पिटाळून दिल्ली काबीज केली. मथुरा, वृंदावन, गया, कुरुक्षेत्र, वगैरे पवित्र तीर्थक्षेत्रे मुसलमानांचे अमलातून सोडवली. मोगल बादशहा अहमदशाहाला कैदेत टाकून अझिझुद्दिनला ( दुसरा अलमगीर) बादशाह केले. सन १७५९-६० च्या निजामविरुद्धच्या उद्गीरच्या मोहिमेतही यांनी मोठा पराक्रम गाजवला होता. रघुनाथराव लढाईचे वेळी, त्यांना ब्रह्मद्रस्वामींनी दिलेले प्रासादिक सोन्याचे कमळ दंडावर 'निविघ्न' ' म्हणून बांधत असत.</p>
<p>अंगी मोठे शौर्य, धडाडी असूनही मुत्सद्देगिरी व चोख हिशोबीपणा यांच्या अभावामुळे रघुनाथरावांच्या बहुतेक मोहिमा आतबट्ट्याच्या होत. रघुनाथरावांच्या कार्यपद्धतीबद्दल सखारामबापू म्हणतात, 'रघुनाथरावाचा कारभार सुस्त, लटका व वोढा' याच मुद्यांवरून रघुनाथराव व सदाशिवरावभाऊ यांच्यात भर दरबारातही खटके उडत.</p>
<h3>श्रीमंत माधवराव पेशवे</h3>
<p>स्त्रोत: <a href="https://www.youtube.com/watch?v=Yi5UL4rhPNw">युटू श्रीमंत माधवराव पेशवा | being_historian</a></p>
<p>भट पेशव्यांच्या घराण्यातले थोरल्या बाजीरावांचे चिरंजीव बाळाजी बाजीराव म्हणजे नानासाहेब आणि त्यांचे हे चिरंजीव म्हणजे थोरले माधवराव पेशवा.</p>
<p>कारण थोरले बाजीराव यांच्या निधनानंतर त्यांचे थोरले चिरंजीव म्हणजे बाळाजी बाजीराव म्हणजे नानासाहेब हे पेशवा झाले. आता नानासाहेबांचा थोरला मुलगाच नव्हता तो पानिपतच्या रणांगणावरती त्या लढाईमध्ये मारला गेलेला होता. पानिपतच्या युद्धानंतर पेशवेपदाची सूत्र कोणाकडे जाणार ह्या बद्दल गोंधळ निर्माण झाला होता.</p>
<p>अशा वेळेला नानासाहेबांचे जे धाकटे बंधू होते राघोबा दादा यांच्या भोवती लोक जमा व्हायला लागले. याचं साधं कारण असं की <strong>१७५८ सालच्या आसपास राघोबा दादा हे अटकला गेलेले होते.</strong> अटकेपार त्यांनी मराठ्यांचा भगवा झेंडा फडकवलेला होता अत्यंत पराक्रमी युद्धकुशल असे ते होते.</p>
<p>याच्यामध्ये एक लढाई झाली जी लढाई राघोबा दादा आणि माधवराव यांच्यामध्ये ती लढाई झाली. आता ही लढाई जेव्हा घडली त्यावेळी माधवराव अत्यंत आजारी होते त्यांना प्रचंड ताप आलेला होता ते लढू शकले नाही आणि त्यांनी सांगितलं की बुवा व्हा तुम्ही पेशवा. पुढे राज्याची वाटणी करा असा प्रसंग आला आणि माधवरावांनी एका झटक्यात आपल्या बुद्धीने तो निर्णय सोडवून टाकला तो प्रश्न सोडवून टाकला आणि त्यांनी सांगितलं की राज्याची वाटणी होणार नाही तुम्ही पेशवा व्हा मला काहीही त्या पदाचा मोह नाही राज्याची वाटणी करणारे आपण कुणीही नाही. यावेळेला माधवरावांचं वय हे १६ १७ वर्षाचं होतं. परंतु या इतक्या वयात इतकी समज त्यांनी दाखवली आणि हे कौतुकास्पद आहे.</p>
<p><strong>निजामाचा पुणे हल्ला</strong></p>
<p>पुढे निजामाने त्यांनी पुण्यावरती हल्ला केला त्यांनी पर्वतीवरच्या मंदिरांचा नाश केला आणि हे सगळं प्रकरण भयंकर टोकाचं झालं. ज्या वेळेला राघोबा दादा हा सगळा पेशवाईचा कारभार पाहत होते त्या वेळेला अनेक सरदारांना त्यांनी भयंकर मनस्ताप दिला आणि हे सगळे सरदार निजामाकडे गेले. निजामाचा जो दिवाण होता विठ्ठल सुंदर या विठ्ठल सुंदर या सगळ्या लोकांना आपल्या पक्षात करून घेतलं.</p>
<p>पुढे जेव्हा निजामाचा बिमोड करण्याचा प्रसंग आला त्यावेळेला आता करायचं काय हा प्रश्न उत्पन्न झाला त्यावेळेला सखाराम बापू बोकील जे होते. या सखाराम बापूंनी सगळी ती योजना आखली आणि त्याप्रमाणे ती पार पाडली. मल्हारराव होळकरांसारखा एक प्रचंड मोठा महापराक्रमी सेनापती मराठ्यांचे उत्तरेतले ते सुभेदार इतका मोठा माणूस त्यांनी त्याच्यामध्ये मध्यस्थीला घातला आणि ह्या सर्व सरदारांना नाराज झालेल्या परत बोलावलं <strong>माधवरांना पेशवाईचं सगळं आपले परत मिळालं</strong>.</p>
<p><strong>१७६३ राक्षसभुवन लढाई</strong></p>
<p>एक अत्यंत महत्त्वाची लढाई झाली आणि ही लढाई जी आहे ही पानिपतच्या लढाई इतकीच महत्त्वाची लढाई आहे कारण ही लढाई जर मराठे हरले असते तर मराठ्यांचं भविष्य पूर्णपणे अंधारात जाऊ शकलं असतं अशी ती महत्त्वाची लढाई ही लढाई म्हणजे राक्षस भवनाची लढाई ही राक्षसभूवनाची जी लढाई आहे हा इतिहासातला एक अत्यंत महत्त्वाचा भाग आहे.</p>
<p>लढाईची पूर्ण योजना राघोबा दादा, माधवराव, सखाराम बापू या सगळ्या लोकांनी बसून ठरवली. आणि ती त्याप्रमाणे ठरल्याप्रमाणे बरहुकूम त्यांनी ती पार पाडली. यात सगळे उद्योग मागे बसून करणारा <strong>निजामाचा जो दिवाण होता विठ्ठल सुंदर आणि त्याचा मेहुणा म्हणजे कंधारचा राजा विनायक दास हे दोघेही त्या युद्धामध्ये मारले गेले राक्षस भूवनला पेशव्यांचा खूप मोठा विजय झाला.</strong></p>
<p>याच्यामुळे एक गोष्ट काय घडली की लोकांच्या लक्षात आले की माधवराव जरी फक्त वयाने लहान असले तरी ते कर्तृत्वाने अधिकारांनी फार मोठे आहेत ते आपण त्यांना समजतो तितके ते छोटे काही अजिबात नाहीयेत हे सगळं झाल्यानंतर माधवरावांना त्यांचे सगळे अधिकार परत मिळाले. दुसरी महत्त्वाची घडलेली गोष्ट अशी की राघोबा दादांच्या मार्गदर्शनाखाली सगळा कारभार आपण करायचा वगैरे वगैरे हा जो काही प्रश्न होता हा आपसुकच निकालात निघाला आणि माधवरावांना स्वतंत्रपणे कारभार करता आला.</p>
<p>माधवरावांच जे काही नाव इतिहासामध्ये घेतलं जातं अत्यंत आदराने त्याचं एक प्रमुख कारण हे आहे की पानिपतच्या युद्धानंतर मराठ्यांचं मोडलेलं मनोधैर्य त्यांनी उभं केलं.</p>
<p>क्रमश:</p>
</section>
    </main>
    <footer>Akshay B</footer>
    <script src="/pages/js/sidemenu.js"></script>
    <script src="/pages/js/404hack.js"></script>
    <script src="/pages/js/content-load.js"></script>
  

</body></html>